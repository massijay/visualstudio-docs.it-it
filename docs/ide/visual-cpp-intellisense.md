---
title: Intellisense per Visual C++ |Microsoft Docs
ms.custom: 
ms.date: 11/04/2016
ms.reviewer: 
ms.suite: 
ms.technology:
- vs-ide-general
ms.tgt_pltfrm: 
ms.topic: article
ms.assetid: 9d7c6414-4e6c-4889-a74c-a6033795eccc
caps.latest.revision: 7
author: kempb
ms.author: kempb
manager: ghogen
translation.priority.ht:
- cs-cz
- de-de
- es-es
- fr-fr
- it-it
- ja-jp
- ko-kr
- pl-pl
- pt-br
- ru-ru
- tr-tr
- zh-cn
- zh-tw
translationtype: Human Translation
ms.sourcegitcommit: 5db97d19b1b823388a465bba15d057b30ff0b3ce
ms.openlocfilehash: 39319385995b4d282336adc295bf8b469094b0af
ms.lasthandoff: 02/22/2017

---
# <a name="visual-c-intellisense"></a>IntelliSense per Visual C++
In Visual Studio 2015 IntelliSense è disponibile per singoli file del codice e per i file nei progetti. Nei progetti multipiattaforma alcune funzionalità di IntelliSense sono disponibili nel file con estensione cpp e c del progetto di codice condiviso anche quando si opera in un contesto Android o iOS.  
  
## <a name="intellisense-features-in-c"></a>Funzionalità IntelliSense in C++  
 IntelliSense è un nome assegnato a un set di funzionalità che semplificano la scrittura di codice. Per una maggiore flessibilità, tutte le funzionalità di IntelliSense possono essere abilitate o disabilitate nella pagina delle proprietà accessibile tramite **Editor di testo, C/C++, Avanzate**.  
  
 ![Strumenti,Opzioni, Editor di testo, C&#47;C&#43;&#43;, Avanzate](../ide/media/sintellisensecpptoolsoptions.PNG "sIntelliSenseCppToolsOptions")  
  
 Per accedere a IntelliSense, è possibile utilizzare le voci di menu e i tasti di scelta rapida illustrati nella figura seguente.  
  
 ![Menu IntelliSense di Visual C&#43;&#43;](../ide/media/vs2015_cpp_intellisense_menu.png "vs2015_cpp_intellisense_menu")  
  
### <a name="statement-completion-and-member-list"></a>Elenco di completamento istruzioni e dei membri  
 Quando si inizia a digitare una parola chiave, un tipo, una funzione, un nome di variabile o un altro elemento del programma che viene riconosciuto dal compilatore, l'editor visualizza un elenco di suggerimenti per completare la parola.  
  
 Per un elenco delle icone e dei relativi significati, vedere [Icone di Visualizzazione classi e Visualizzatore oggetti](../ide/class-view-and-object-browser-icons.md).  
  
 ![Finestra Completa parola di Visual C&#43;&#43;](../ide/media/vs2015_cpp_complete_word.png "vs2015_cpp_complete_word")  
  
 La prima volta che viene richiamato, l'elenco dei membri mostra solo i membri accessibili per il contesto corrente. Se successivamente si usa **CTRL+J**, vengono visualizzati tutti i membri indipendentemente dall'accessibilità. Se viene richiamato per la terza volta, viene visualizzato un elenco di elementi del programma ancora più ampio. È possibile disattivare il completamento delle istruzioni nella pagina **Opzioni generali di C/C++**.  
  
 ![Elenco di membri di Visual C&#43;&#43;](../ide/media/vs2015_cpp_list_members.png "vs2015_cpp_list_members")  
  
### <a name="parameter-help"></a>Guida per i parametri  
 Quando si digita una parentesi graffa di apertura di una chiamata di funzione o una parentesi angolare in una dichiarazione di variabile del modello di classe, l'editor visualizza una piccola finestra con i tipi di parametro per ogni overload del costruttore o della funzione. Il parametro corrente, sulla base della posizione del cursore, è visualizzato in grassetto. È possibile disattivare il completamento delle istruzioni nella pagina **Opzioni generali di C/C++**.  
  
 ![Guida ai parametri di Visual C&#43;&#43;](../ide/media/vs_2015_cpp_param_help.png "vs_2015_cpp_param_help")  
  
### <a name="quick-info"></a>Informazioni rapide  
 Quando si passa con il cursore del mouse su una variabile, viene visualizzata una piccola finestra inline che mostra le informazioni sul tipo e l'intestazione in cui è definito il tipo. Passare con il puntatore del mouse su una chiamata di funzione per visualizzare la firma della funzione. È possibile disattivare la funzionalità Informazioni rapide nella pagina **Editor di testo, C/C++, Avanzate**.  
  
 ![QuickInfo di Visual C&#43;&#43;](../ide/media/vs2015_cpp_quickinfo.png "vs2015_cpp_quickInfo")  
  
## <a name="error-squiggles"></a>Sottolineatura a zigzag per gli errori  
 La presenza di una sottolineatura a zigzag sotto un elemento di programma (variabile, parola chiave, parentesi, nome di tipo e così via) serve a richiamare l'attenzione su un errore effettivo o potenziale nel codice. La sottolineatura a zigzag di colore verde appare quando si scrive una dichiarazione con prototipo per ricordare che non è ancora stata scritta l'implementazione. La sottolineatura a zigzag di colore viola appare in un progetto condiviso quando è presente un errore in codice attualmente non attivo, ad esempio quando si lavora nel contesto Windows ma si scrive codice errato in un contesto Android. La sottolineatura a zigzag di colore rosso indica che nel codice attivo è presente un errore o un avviso che è necessario risolvere.  
  
 ![Controllo ortografia durante la digitazione di Visual C&#43;&#43;](../ide/media/vs2015_cpp_error_quiggles.png "vs2015_cpp_error_quiggles")  
  
## <a name="code-colorization-and-fonts"></a>Tipi di carattere e colori del codice  
 I colori e i tipi di carattere predefiniti possono essere modificati nella pagina delle proprietà **Ambiente, Tipi di carattere e colori**. In questa pagina è possibile modificare i tipi di carattere per molte finestre dell'interfaccia utente, non solo per l'editor. Le impostazioni specifiche di C++ iniziano con "C++", mentre le altre impostazioni sono valide per tutti i linguaggi.  
  
## <a name="cross-platform-intellisense"></a>IntelliSense multipiattaforma  
 In un progetto di codice condiviso, alcune funzionalità di IntelliSense come la sottolineatura a zigzag sono disponibili anche quando si lavora in un contesto Android. Se si scrive codice che causa un errore in un progetto inattivo, IntelliSense mostra comunque la sottolineatura a zigzag, ma in un colore diverso rispetto a quello della sottolineatura a zigzag per gli errori nel contesto corrente.  
  
 Di seguito un'applicazione OpenGLES configurata per la compilazione per Android e iOS. Nell’illustrazione viene mostrato il codice condiviso modificato. Nella prima immagine, Android è il progetto attivo:  
  
 ![Il progetto Android è il progetto attivo.](../ide/media/intellisensecppcrossplatform.png "IntelliSenseCppCrossPlatform")  
  
 Tenere presente quanto segue:  
  
-   Il ramo #else sulla riga 8 è visualizzato in grigio per indicare l'area inattiva, perché __ANDROID\_\_ è definito per il progetto Android.  
  
-   La variabile di saluto sulla riga 11 viene inizializzata con l’identificatore HELLO, che ha una sottolineatura a zig-zag di colore viola. Ciò è dovuto al fatto che nessun identificatore HELLO è definito nel progetto iOS attualmente inattivo. Mentre nel progetto Android la riga 11 verrebbe compilata, non funzionerebbe in iOS. Poiché si tratta di codice condiviso, elemento che è necessario modificare anche se viene compilato nella configurazione attualmente attiva.  
  
-   La riga 12 ha una sottolineatura rossa a zig-zag sull'identificatore BYE; tale identificatore non è definito nel progetto attivo correntemente selezionato.  
  
 A questo punto, impostare il progetto attivo su iOS.StaticLibrary e osservare come cambiano le sottolineature a zig-zag.  
  
 ![iOS è selezionato come progetto attivo.](../ide/media/intellisensecppcrossplatform2.png "IntelliSenseCppCrossPlatform2")  
  
 Tenere presente quanto segue:  
  
-   Il ramo #ifdef sulla riga 6 è visualizzato in grigio per indicare l'area inattiva, perché __ANDROID\_\_ non è definito per il progetto iOS.  
  
-   La variabile di saluto sulla riga 11 viene inizializzata con l’identificatore HELLO, che ora ha una sottolineatura a zig-zag di colore rosso. Ciò è dovuto al fatto che nessun identificatore HELLO è definito nel progetto iOS attualmente attivo.  
  
-   La riga 12 ha una sottolineatura a zig-zag di colore viola sull’identificatore BYE; tale identificatore non è definito nel progetto Android.NativeActivity attualmente inattivo.  
  
## <a name="single-file-intellisense"></a>IntelliSense con singolo file  
 IntelliSense è disponibile anche quando si apre un singolo file all'esterno di qualsiasi progetto. Per abilitare o disabilitare particolari funzionalità, passare a **Editor di testo, C/C++, Avanzate** e attivare o disattivare le funzionalità IntelliSense. Per configurare IntelliSense per singoli file che non fanno parte di un progetto, cercare l’argomento relativo all'**uso di IntelliSense ed esplorazione dei file non di progetto** nella sezione **Avanzate**. Vedere [Presentazione guidata di Visual C++](http://msdn.microsoft.com/en-us/499cb66f-7df1-45d6-8b6b-33d94fd1f17c).  
  
 ![Intellisense per singolo file Visual C&#43;&#43;](../ide/media/vs2015_cpp_single_file_intellisense.png "vs2015_cpp_single_file_intellisense")  
  
 Per impostazione predefinita, IntelliSense con singolo file utilizza solo directory di inclusione per trovare i file di intestazione. Per aggiungere ulteriori directory, aprire il menu di scelta rapida del nodo della soluzione e aggiungere la directory all’elenco relativo al **codice sorgente di debug**, come illustrato nella figura seguente:  
  
 ![Aggiunta di un percorso a un file di intestazione.](../ide/media/intellisensedebugyourcode.jpg "IntelliSenseDebugYourCode")  
  
## <a name="see-also"></a>Vedere anche  
 [Utilizzo di IntelliSense](../ide/using-intellisense.md)
