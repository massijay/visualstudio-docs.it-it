---
title: Usare l'indice del visualizzatore della Guida di Visual Studio | Microsoft Docs
ms.custom: 
ms.date: 11/02/2017
ms.reviewer: 
ms.suite: 
ms.technology: vs-help-viewer
ms.tgt_pltfrm: 
ms.topic: article
helpviewer_keywords:
- Index tab [Help Viewer]
- Help Viewer, using the index
- Help Viewer, Index tab
- using the index [Help Viewer]
- index filtering [Help Viewer]
- Help Viewer, index filtering
ms.assetid: cb071e93-f297-459c-a6fa-8ae0dabc42a4
caps.latest.revision: "15"
author: gewarren
ms.author: gewarren
manager: ghogen
ms.openlocfilehash: ea90dba4090565143c84d510b5e4f9e998cfb5fc
ms.sourcegitcommit: ec1c7e7e3349d2f3a4dc027e7cfca840c029367d
ms.translationtype: HT
ms.contentlocale: it-IT
ms.lasthandoff: 11/07/2017
---
# <a name="finding-topics-by-using-the-help-viewer-index"></a>Ricerca di argomenti tramite l'indice del visualizzatore della Guida
L'indice contiene un elenco di parole chiave associate agli argomenti del contenuto installato. È possibile che a ogni argomento sia associata più di una parola chiave e che ogni parola chiave sia associata a più di un argomento. Usare questo indice nello stesso modo in cui si consulta l'indice di un libro.  
  
## <a name="to-find-a-topic-by-using-the-index"></a>Per trovare un argomento usando l'indice  
Nella scheda **Indice** eseguire una delle due attività seguenti:
  
-   Nella casella di testo specificare la parola chiave da cercare. Scrivere ad esempio "aggiorna" per trovare argomenti con parole chiave "aggiornare", "aggiornato" e "aggiornamento".  
  
    Facendo clic sul pulsante di filtro sopra la scheda, è possibile visualizzare tutte le voci che contengono il testo specificato o solo le voci che iniziano con il testo specificato.  
  
    > [!NOTE]
    >  Quando il pulsante di filtro viene visualizzato su uno sfondo più scuro con un bordo, le voci devono _contenere_ il testo specificato. Se bordo e sfondo non sono visualizzati, le voci devono _iniziare con_ il testo specificato.  
  
-   Scorrere l'indice e scegliere una parola chiave.  
  
    Se la parola chiave specificata è associata a un solo argomento, l'argomento viene visualizzato. In caso contrario, viene visualizzato un elenco di tutti gli argomenti associati alla parola chiave.

## <a name="index-search-tips"></a>Suggerimenti per la ricerca nell'indice  
Usare l'indice è semplice, ma conoscere il modo migliore per immettere le parole chiave può rendere più efficaci le ricerche nell'indice.  
  
### <a name="general-guidelines"></a>Indicazioni generali  
-   Scorrere le voci dell'indice. Non tutti gli argomenti sono indicizzati nello stesso modo e quello che può essere più utile potrebbe essere elencato più in alto o più in basso di quanto ci si aspetterebbe.  
  
-   Omettere gli articoli, ad esempio "uno" o "il" perché l'indice li ignora.  
  
-   Cambiare l'ordine delle parole immesse se non si trovano le voci previste.  
  
    Se ad esempio "debug di codice assembly inline" non ha visualizzato voci pertinenti, provare a digitare "codice assembly, debug inline".  
  
-   Usare i filtri con la scheda **Indice** per ridurre il numero di risultati.  
  
### <a name="syntax-tips"></a>Suggerimenti per la sintassi  
Se non si trova una voce per la parola o la frase immessa, provare a eseguire le operazioni seguenti:  
  
-   Digitare le prime lettere o la radice della parola. Immettendo una stringa parziale, è possibile accedere agli argomenti indicizzati con parole chiave singolari o plurali.  
  
    Immettere ad esempio "attribut" per avviare la ricerca di attributo e attributi.  
  
-   Immettere il sostantivo corrispondente al verbo indicante l'attività che si vuole completare. Per trovare voci di indice più specifiche, aggiungere una parola che descriva esattamente che cosa si sta cercando.  
  
    Digitare ad esempio "esecuzione" per trovare più voci o "esecuzione di programmi" per trovarne di meno.  
  
-   Immettere aggettivi autonomi. Per limitare i risultati, aggiungere una parola che descriva esattamente che cosa si sta cercando.  
  
    Immettere ad esempio "COM+" per ottenere un lungo elenco di voci o "componenti COM+" per ottenerne di meno.  
  
-   Immettere un sinonimo della parola o del verbo che si sta cercando.  
  
    Se ad esempio si è immesso il termine "compilazione", provare invece "creazione". 
  
## <a name="see-also"></a>Vedere anche
[Procedura: Trovare argomenti nel sommario](../ide/how-to-find-topics-in-the-table-of-contents.md)  
[Procedura: Eseguire la ricerca di argomenti](../ide/how-to-search-for-topics.md)  
[Microsoft Help Viewer](../ide/microsoft-help-viewer.md)