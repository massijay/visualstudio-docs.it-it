---
title: Ordine di compilazione delle destinazioni | Microsoft Docs
ms.custom: 
ms.date: 11/04/2016
ms.reviewer: 
ms.suite: 
ms.technology: vs-ide-sdk
ms.tgt_pltfrm: 
ms.topic: article
helpviewer_keywords: msbuild, build order
ms.assetid: f4a26339-9f9a-497a-9aa6-0797183d450d
caps.latest.revision: "18"
author: kempb
ms.author: kempb
manager: ghogen
ms.openlocfilehash: 7fbe62b55fde85127756b9d73be333068bb9aad3
ms.sourcegitcommit: f40311056ea0b4677efcca74a285dbb0ce0e7974
ms.translationtype: HT
ms.contentlocale: it-IT
ms.lasthandoff: 10/31/2017
---
# <a name="target-build-order"></a>Ordine di compilazione delle destinazioni
Le destinazioni devono venire ordinate se l'input per una destinazione dipende dall'output di un'altra destinazione. È possibile usare questi attributi per specificare l'ordine in cui vengono eseguite le destinazioni:  
  
-   `InitialTargets`. Questo attributo `Project` specifica le destinazioni che verranno eseguite per prime, anche se vengono specificate destinazioni nella riga di comando o nell'attributo `DefaultTargets`.  
  
-   `DefaultTargets`. Questo attributo `Project` specifica le destinazioni che vengono eseguite se non viene specificata una destinazione in modo esplicito nella riga di comando.  
  
-   `DependsOnTargets`. Questo attributo `Target` specifica le destinazioni che devono essere eseguite prima di poter eseguire questa destinazione.  
  
-   `BeforeTargets` e `AfterTargets`. Questi attributi `Target` specificano che questa destinazione deve essere eseguita prima o dopo le destinazioni specificate (MSBuild 4.0).  
  
 Una destinazione non viene mai eseguita due volte durante una compilazione, anche se ne dipende una destinazione successiva nella compilazione. Dopo che una destinazione è stata eseguita, il contributo alla compilazione è completo.  
  
 Le destinazioni possono avere un attributo `Condition`. Se la condizione specificata restituisce `false`, la destinazione non viene eseguita e non ha effetto sulla compilazione. Per altre informazioni sulle condizioni, vedere [Condizioni](../msbuild/msbuild-conditions.md).  
  
## <a name="initial-targets"></a>Destinazioni iniziali  
 L'attributo `InitialTargets` dell'elemento [Project](../msbuild/project-element-msbuild.md) specifica le destinazioni che verranno eseguite per prime, anche se vengono specificate destinazioni nella riga di comando o nell'attributo `DefaultTargets`. Le destinazioni iniziali vengono in genere usate per il controllo degli errori.  
  
 Il valore dell'attributo `InitialTargets` può essere un elenco ordinato di destinazioni delimitate da punto e virgola. L'esempio seguente specifica che viene eseguita la destinazione `Warm` e quindi la destinazione `Eject`.  
  
```xml  
<Project InitialTargets="Warm;Eject" xmlns="http://schemas.microsoft.com/developer/msbuild/2003">  
```  
  
 I progetti importati possono avere attributi `InitialTargets` specifici. Tutte le destinazioni iniziali vengono aggregate ed eseguite nell'ordine specificato.  
  
 Per altre informazioni, vedere [Procedura: Specificare quale destinazione compilare per prima](../msbuild/how-to-specify-which-target-to-build-first.md).  
  
## <a name="default-targets"></a>Destinazioni predefinite  
 L'attributo `DefaultTargets` dell'elemento [Project](../msbuild/project-element-msbuild.md) specifica la destinazione o le destinazioni che vengono compilate se non viene specificata una destinazione in modo esplicito in una riga di comando.  
  
 Il valore dell'attributo `DefaultTargets` può essere un elenco ordinato di destinazioni predefinite delimitate da punto e virgola. L'esempio seguente specifica che viene eseguita la destinazione `Clean` e quindi la destinazione `Build`.  
  
```xml  
<Project DefaultTargets="Clean;Build" xmlns="http://schemas.microsoft.com/developer/msbuild/2003">  
```  
  
 È possibile eseguire l'override delle destinazioni predefinite usando l'opzione **/target** nella riga di comando. L'esempio seguente specifica che viene eseguita la destinazione `Build` e quindi la destinazione `Report`. Quando si specificano le destinazioni in questo modo, le destinazioni predefinite vengono ignorate.  
  
 `msbuild /target:Build;Report`  
  
 Se sia le destinazioni iniziali che quelle predefinite vengono specificate e se non viene specificata alcuna destinazione della riga di comando, MSBuild esegue prima le destinazioni iniziali e quindi le destinazioni predefinite.  
  
 I progetti importati possono avere attributi `DefaultTargets` specifici. Il primo attributo `DefaultTargets` rilevato determina le destinazioni predefinite che verranno eseguite.  
  
 Per altre informazioni, vedere [Procedura: Specificare quale destinazione compilare per prima](../msbuild/how-to-specify-which-target-to-build-first.md).  
  
## <a name="first-target"></a>Prima destinazione  
 Se non sono presenti destinazioni iniziali, destinazioni predefinite o destinazioni della riga di comando, MSBuild esegue la prima destinazione rilevata nel file di progetto o nei file di progetto importati.  
  
## <a name="target-dependencies"></a>Dipendenze tra destinazioni  
 Le destinazioni possono descrivere relazioni di dipendenza reciproche. L'attributo `DependsOnTargets` indica che una destinazione dipende da altre destinazioni. Di seguito è riportato un esempio:  
  
```xml  
<Target Name="Serve" DependsOnTargets="Chop;Cook" />  
```  
  
 Il codice precedente indica a MSBuild che la destinazione `Serve` dipende dalla destinazione `Chop` e dalla destinazione `Cook`. MSBuild esegue la destinazione `Chop` e quindi esegue la destinazione `Cook` prima di eseguire la destinazione `Serve`.  
  
## <a name="beforetargets-and-after-targets"></a>BeforeTargets e After Targets  
 In MSBuild 4.0 è possibile specificare l'ordine delle destinazioni usando gli attributi `BeforeTargets` e `AfterTargets`.  
  
 Considerare lo script seguente.  
  
```xml  
<Project DefaultTargets="Compile;Link" xmlns="http://schemas.microsoft.com/developer/msbuild/2003">  
    <Target Name="Compile">  
        <Message Text="Compiling" />  
    </Target>  
    <Target Name="Link">  
        <Message Text="Linking" />  
    </Target>  
</Project>  
```  
  
 Per creare una destinazione `Optimize` intermedia da eseguire dopo la destinazione `Compile`, ma prima della destinazione `Link`, aggiungere la destinazione seguente nell'elemento `Project`.  
  
```xml  
<Target Name="Optimize"   
    AfterTargets="Compile" BeforeTargets="Link">  
    <Message Text="Optimizing" />  
</Target>  
```  
  
## <a name="determining-the-target-build-order"></a>Determinazione dell'ordine di compilazione delle destinazioni  
 MSBuild determina l'ordine di compilazione delle destinazioni, come segue:  
  
1.  Vengono eseguite le destinazioni `InitialTargets`.  
  
2.  Vengono eseguite le destinazioni specificate nella riga di comando dall'opzione **/target**. Se non si specifica alcuna destinazione nella riga di comando, vengono eseguite le destinazioni `DefaultTargets`. Se nessuna delle due destinazioni è presente, viene eseguita la prima destinazione rilevata.  
  
3.  Viene valutato l'attributo `Condition` della destinazione. Se l'attributo `Condition` è presente e restituisce `false`, la destinazione non viene eseguita e non ha effetto sulla compilazione.  
  
4.  Prima che venga eseguita una destinazione, ne vengono eseguite le destinazioni `DependsOnTargets`.  
  
5.  Prima che venga eseguita una destinazione, vengono eseguite le destinazioni che la elencano in un attributo `BeforeTargets`.  
  
6.  Prima che venga eseguita una destinazione, ne vengono confrontati gli attributi `Inputs` e `Outputs`. Se MSBuild determina che sono presenti file di output scaduti rispetto al file o ai file di input corrispondenti, MSBuild esegue la destinazione. In caso contrario, MSBuild ignora la destinazione.  
  
7.  Dopo che una destinazione viene eseguita o ignorata, vengono eseguite le destinazioni che la elencano in un attributo `AfterTargets`.  
  
## <a name="see-also"></a>Vedere anche  
 [Destinazioni](../msbuild/msbuild-targets.md)