---
title: Risoluzione di assembly in fase di progettazione | Microsoft Docs
ms.custom: 
ms.date: 11/04/2016
ms.reviewer: 
ms.suite: 
ms.technology: vs-ide-sdk
ms.tgt_pltfrm: 
ms.topic: article
helpviewer_keywords: msbuild
ms.assetid: 20dae076-733e-49c1-a2e9-b336757ae21d
caps.latest.revision: "8"
author: kempb
ms.author: kempb
manager: ghogen
ms.openlocfilehash: 7ce11fb27959f5d468e08f6967b53ac079a2a28e
ms.sourcegitcommit: f40311056ea0b4677efcca74a285dbb0ce0e7974
ms.translationtype: HT
ms.contentlocale: it-IT
ms.lasthandoff: 10/31/2017
---
# <a name="resolving-assemblies-at-design-time"></a>Risoluzione di assembly in fase di progettazione
Quando si aggiunge un riferimento a un assembly tramite la scheda .NET della finestra di dialogo Aggiungi riferimento, il riferimento punta a un riferimento assembly intermedio, vale a dire un assembly in cui sono contenute tutte le informazioni sul tipo e sulla firma, ma in cui non è incluso necessariamente del codice. Nella scheda .NET sono elencati gli assembly di riferimento corrispondenti agli assembly di runtime in .NET Framework. Sono inoltre elencati gli assembly di riferimento corrispondenti agli assembly di runtime nelle cartelle AssemblyFoldersEx registrate usate da terzi.  
  
## <a name="multi-targeting"></a>Multitargeting  
 In [!INCLUDE[vs_dev12](../extensibility/includes/vs_dev12_md.md)] è possibile specificare come destinazione versioni di .NET Framework eseguite in Common Language Runtime (CLR) versione 2.0 o versione 4. Tra queste sono incluse le versioni 2.0, 3.0, 3.5, 4, 4.5 e 4.5.1 di .NET Framework e le versioni 1.0, 2.0 e 3.0 di Silverlight. Se viene rilasciata una nuova versione di .NET Framework basata su CLR versione 2.0 o 4, è possibile installare il framework mediante un Targeting Pack. Dopo l'installazione, .NET Framework verrà automaticamente visualizzato come destinazione in Visual Studio.  
  
## <a name="how-type-resolution-works"></a>Funzionamento della risoluzione dei tipi  
 In fase di esecuzione, CLR risolve i tipi nell'assembly eseguendo ricerche nella GAC, nella directory bin e in tutti i percorsi di sondaggio. Questa operazione è gestita dal caricatore Fusion. Tuttavia, come fa il caricatore Fusion a sapere cosa sta cercando? Questo dipende da una risoluzione effettuata in fase di progettazione, quando l'applicazione viene compilata.  
  
 Durante la compilazione, il compilatore risolve i tipi dell'applicazione mediante assembly di riferimento. Nel caso di .NET Framework versioni 2.0, 3.0 e 3.5, 4, 4.5 e 4.5.1, gli assembly di riferimento vengono installati contemporaneamente a .NET Framework.  
  
 Gli assembly di riferimento sono forniti dal pacchetto di destinazione fornito con la versione corrispondente di .NET Framework SDK. Il framework in sé fornisce soltanto gli assembly di runtime. Per compilare le applicazioni, è necessario installare sia .NET Framework sia la versione corrispondente di .NET Framework SDK.  
  
 Quando si sceglie come destinazione una versione di .NET Framework specifica, il sistema di compilazione risolve tutti i tipi usando gli assembly di riferimento contenuti nel Targeting Pack. In fase di esecuzione, il caricatore Fusion risolve questi stessi tipi negli assembly di runtime, che in genere si trovano nella GAC.  
  
 Se gli assembly di riferimento non sono disponibili, il sistema di compilazione risolve i tipi degli assembly usando gli assembly di runtime. Poiché nella GAC gli assembly di runtime non sono distinti da numeri di versione secondaria, è possibile che la risoluzione venga eseguita nell'assembly errato. Questo può accadere, ad esempio, se si fa riferimento a un nuovo metodo introdotto in .NET Framework versione 3.5 ma si è impostata come destinazione la versione 3.0. La compilazione avrà esito positivo e l'applicazione verrà eseguita nel computer di compilazione. Avrà tuttavia esito negativo in caso di distribuzione in un computer in cui non è installata la versione 3.5.  
  
 Il Targeting Pack fornito ora con .NET Framework SDK include un elenco di tutti gli assembly di runtime contenuti in quella versione del framework, definito elenco di ridistribuzione (redist). Grazie a questo elenco diventa impossibile, per il sistema di compilazione, risolvere i tipi a fronte di una versione dell'assembly errata.  
  
## <a name="see-also"></a>Vedere anche  
 [Advanced Concepts](../msbuild/msbuild-advanced-concepts.md) (Concetti avanzati)