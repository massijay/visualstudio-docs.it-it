---
title: "Procedura: eseguire il debug di un&#39;applicazione ClickOnce con autorizzazioni limitate | Microsoft Docs"
ms.custom: ""
ms.date: "12/05/2016"
ms.prod: "visual-studio-dev14"
ms.reviewer: ""
ms.suite: ""
ms.technology: 
  - "vs-ide-deployment"
ms.tgt_pltfrm: ""
ms.topic: "article"
dev_langs: 
  - "VB"
  - "CSharp"
  - "C++"
helpviewer_keywords: 
  - "debug [Visual Studio], applicazioni ClickOnce"
  - "distribuzione ClickOnce, debug"
  - "applicazioni ClickOnce, debug"
ms.assetid: 6991ea91-5253-451b-923d-22273a3d38b1
caps.latest.revision: 10
caps.handback.revision: 10
author: "stevehoag"
ms.author: "shoag"
manager: "wpickett"
---
# Procedura: eseguire il debug di un&#39;applicazione ClickOnce con autorizzazioni limitate
[!INCLUDE[vs2017banner](../code-quality/includes/vs2017banner.md)]

Le applicazioni sul computer di sviluppo vengono in genere eseguite con autorizzazioni di attendibilità totale. È quindi molto probabile che le eccezioni di sicurezza generate durante il debug di un'applicazione ClickOnce siano diverse da quelle restituite all'utente finale quando esegue l'applicazione con autorizzazioni limitate.  
  
 Per rilevare queste eccezioni, è necessario eseguire il debug dell'applicazione con le stesse autorizzazioni dell'utente finale. Il debug con autorizzazioni limitate può essere abilitato nella pagina **Sicurezza** di **Creazione progetti**.  
  
 Inoltre, quando si sviluppano applicazioni che chiamano servizi Web, in genere questi ultimi si trovano sul computer di sviluppo. Dopo la distribuzione, l'utente finale accederà a questi servizi Web da un URL differente. Per simulare l'esperienza dell'utente finale durante il debug, è possibile specificare un URL in modo che il debugger consideri i servizi Web come se venissero chiamati da tale URL.  
  
### Per abilitare il debug con autorizzazioni limitate  
  
1.  Con un progetto selezionato in **Esplora soluzioni**, scegliere **Proprietà** dal menu **Progetto**.  
  
2.  In **Creazione progetti** fare clic sulla scheda **Sicurezza**.  
  
3.  Selezionare la casella di controllo **Abilita impostazioni di sicurezza ClickOnce** e quindi selezionare il pulsante di opzione **È un'applicazione con attendibilità parziale**.  
  
4.  Fare clic su **Avanzate**.  
  
5.  Selezionare la casella di controllo **Esegui debug dell'applicazione con il set di autorizzazioni selezionato** e quindi fare clic su **OK**.  
  
     Quando si esegue il debug dell'applicazione, un eventuale tentativo di accedere a un'autorizzazione che non fa parte del set di autorizzazioni genererà un'eccezione di sicurezza.  
  
### Per specificare un URL per il debug  
  
1.  Con un progetto selezionato in **Esplora soluzioni**, scegliere **Proprietà** dal menu **Progetto**.  
  
2.  In **Creazione progetti** fare clic sulla scheda **Sicurezza**.  
  
3.  Selezionare la casella di controllo **Abilita impostazioni di sicurezza ClickOnce** e quindi selezionare il pulsante di opzione **È un'applicazione con attendibilità parziale**.  
  
4.  Fare clic su **Avanzate**.  
  
5.  Selezionare la casella di controllo **Esegui debug dell'applicazione con il set di autorizzazioni selezionato** e quindi fare clic su **OK**.  
  
6.  Nella casella di testo **Esegui debug dell'applicazione come se fosse stata scaricata dal seguente URL** immettere un URL o un percorso di rete.  
  
## Vedere anche  
 [Procedura: impostare le autorizzazioni personalizzate per un'applicazione ClickOnce](../deployment/how-to-set-custom-permissions-for-a-clickonce-application.md)   
 [Protezione di applicazioni ClickOnce](../deployment/securing-clickonce-applications.md)   
 [Sicurezza dall'accesso di codice per applicazioni ClickOnce](../deployment/code-access-security-for-clickonce-applications.md)   
 [Protezione di applicazioni ClickOnce](../deployment/securing-clickonce-applications.md)