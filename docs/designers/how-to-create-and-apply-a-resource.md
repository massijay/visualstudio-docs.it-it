---
title: Come creare e applicare una risorsa | Microsoft Docs
ms.custom: 
ms.date: 11/04/2016
ms.reviewer: 
ms.suite: 
ms.technology:
- vs-ide-general
ms.tgt_pltfrm: 
ms.topic: article
f1_keywords:
- VS.XamlDesigner.CreateResource
- VS.XamlDesigner.EditResource
ms.assetid: 3ff4006d-659d-4073-9a41-06ff85e6cfdf
caps.latest.revision: 13
author: kempb
ms.author: kempb
manager: ghogen
translation.priority.ht:
- cs-cz
- de-de
- es-es
- fr-fr
- it-it
- ja-jp
- ko-kr
- pl-pl
- pt-br
- ru-ru
- tr-tr
- zh-cn
- zh-tw
ms.translationtype: Human Translation
ms.sourcegitcommit: 47057e9611b824c17077b9127f8d2f8b192d6eb8
ms.openlocfilehash: fb1bcd92e8f7bda12e774b969da2c71dfc38ab2f
ms.contentlocale: it-it
ms.lasthandoff: 05/13/2017

---
# <a name="how-to-create-and-apply-a-resource"></a>Come creare e applicare una risorsa
Stili e modelli per gli elementi nella finestra di progettazione XAML vengono archiviati in entità riutilizzabili dette risorse. Gli stili consentono di impostare le proprietà degli elementi e riutilizzare tali impostazioni per conferire un aspetto uniforme a più elementi. Un oggetto [ControlTemplate](http://msdn.microsoft.com/library/windows/apps/windows.ui.xaml.controls.controltemplate.aspx) definisce l'aspetto di un controllo e può anche essere applicato come risorsa. Per altre informazioni, vedere [Guida introduttiva: Applicazione di stili ai controlli](http://go.microsoft.com/fwlink/?LinkID=248239) e [Guida introduttiva: Modelli di controllo](http://go.microsoft.com/fwlink/?LinkID=247982).  
  
 Quando si crea una nuova risorsa da una proprietà, una classe [Style](http://msdn.microsoft.com/library/windows/apps/windows.ui.xaml.style.aspx) o un oggetto `ControlTemplate` esistente, la finestra di dialogo **Crea risorsa** consente di definire la risorsa a livello di applicazione, di documento o di elemento. Questi livelli determinano le posizioni in cui è possibile usare la risorsa. Se, ad esempio, si definisce la risorsa a livello di elemento, questa può essere applicata solo all'elemento in cui è stata creata. È anche possibile archiviare la risorsa in un dizionario risorse, ovvero un file separato che è possibile riutilizzare in un altro progetto.  
  
### <a name="to-create-a-new-resource"></a>Per creare una nuova risorsa  
  
1.  Con un file XAML aperto nella finestra di progettazione XAML, creare un elemento oppure scegliere un elemento nella finestra Struttura documento.  
  
2.  Nella finestra Proprietà scegliere il marcatore della proprietà, rappresentato da un simbolo di casella a destra del valore di una proprietà e quindi scegliere **Converti in nuova risorsa**. Un simbolo di casella bianca indica un valore predefinito, mentre un simbolo di casella nera indica in genere che è stata applicata una risorsa locale.  
  
     Verrà visualizzata la finestra di dialogo appropriata per la creazione di una risorsa. Questa finestra di dialogo viene visualizzata quando si crea una risorsa da un pennello:  
  
     ![Finestra di dialogo Crea risorsa](~/designers/media/xaml_create_resource.png "xaml_create_resource")  
  
3.  Nella casella **Nome (chiave)** immettere un nome di chiave. Si tratta del nome che è possibile usare quando si vuole che altri elementi facciano riferimento alla risorsa.  
  
4.  In **Posizione definizione** scegliere l'opzione che specifica dove si vuole definire la risorsa:  
  
    -   Per rendere disponibile la risorsa per qualsiasi documento nell'applicazione, scegliere **Applicazione**.  
  
    -   Per rendere disponibile la risorsa solo per il documento corrente, scegliere **Documento corrente**.  
  
    -   Per rendere disponibile la risorsa solo per l'elemento da cui è stata creata o per i relativi elementi figlio, scegliere **Documento corrente** e nell'elenco a discesa selezionare *elemento*: *nome*.  
  
    -   Per definire la risorsa in un file di dizionario risorse riutilizzabile in altri progetti, fare clic su **Dizionario risorse** e quindi selezionare un file di dizionario risorse esistente, ad esempio **StandardStyles.xaml**, nell'elenco a discesa.  
  
5.  Scegliere **OK** per creare la risorsa e applicarla all'elemento da cui è stata creata.  
  
### <a name="to-apply-a-resource-to-an-element-or-property"></a>Per applicare una risorsa a un elemento o a una proprietà  
  
1.  Nella finestra Struttura documento scegliere l'elemento a cui si vuole applicare una risorsa.  
  
2.  Eseguire una delle operazioni seguenti:  
  
    -   Applicare una risorsa a una proprietà. Nella finestra Proprietà scegliere il marcatore della proprietà accanto al valore della proprietà, quindi scegliere **Risorsa locale** o **Risorsa di sistema** e infine selezionare una risorsa disponibile dall'elenco visualizzato.  
  
         Se non viene visualizzata una risorsa prevista, è possibile che il tipo della risorsa non corrisponda al tipo della proprietà.  
  
    -   Applicare uno stile o una risorsa modello di controllo a un controllo. Aprire il menu di scelta rapida per un controllo nella finestra Struttura documento, scegliere **Modifica modello** o **Modifica modelli aggiuntivi**, quindi scegliere **Applica risorsa** e infine selezionare il nome del modello di controllo dall'elenco visualizzato.  
  
        > [!NOTE]
        >  L'opzione **Modifica modello** consente di applicare modelli di controllo. L'opzione **Modifica modelli aggiuntivi** consente di applicare altri tipi di modelli.  
  
     Le risorse possono essere applicate in qualsiasi posizione compatibile. Ad esempio, una risorsa pennello può essere applicata alla proprietà **Foreground** di un controllo <xref:Windows.UI.Xaml.Controls.TextBox>.  
  
### <a name="to-edit-a-resource"></a>Per modificare una risorsa  
  
1.  Scegliere un elemento nella tavola da disegno o nella finestra Struttura documento.  
  
2.  Scegliere il marcatore della proprietà predefinito o locale a destra della proprietà nella finestra Proprietà e quindi scegliere **Modifica risorsa** per aprire la finestra di dialogo **Modifica risorsa**.  
  
3.  Modificare le opzioni per la risorsa.  
  
## <a name="see-also"></a>Vedere anche  
 [Creazione di un'interfaccia utente tramite la finestra di progettazione XAML](../designers/creating-a-ui-by-using-xaml-designer-in-visual-studio.md)
