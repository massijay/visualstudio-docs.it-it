---
title: 'Procedura: Creare uno shader con trama di base | Microsoft Docs'
ms.custom: 
ms.date: 11/04/2016
ms.reviewer: 
ms.suite: 
ms.technology: vs-ide-designers
ms.tgt_pltfrm: 
ms.topic: article
ms.assetid: 5af113fb-6415-4be0-8b23-10fddb10e80a
caps.latest.revision: "23"
author: gewarren
ms.author: gewarren
manager: ghogen
ms.openlocfilehash: 4620278c98ea373b8e0cde387f1b5526bf21349b
ms.sourcegitcommit: f40311056ea0b4677efcca74a285dbb0ce0e7974
ms.translationtype: HT
ms.contentlocale: it-IT
ms.lasthandoff: 10/31/2017
---
# <a name="how-to-create-a-basic-texture-shader"></a>Procedura: Creare uno shader con trama di base
Questo documento illustra come usare la finestra di progettazione shader e il linguaggio DGSL (Directed Graph Shader Language) per creare uno shader a trama singola. Questo shader imposta il colore finale direttamente sui valori RGB e alfa campionati dalla trama.  
  
 Questo documento illustra queste attività:  
  
-   Rimozione di nodi da un grafico shader  
  
-   Aggiunta di nodi a un grafico  
  
-   Impostazione dei parametri dello shader  
  
-   Impostazione della visibilità dei parametri  
  
-   Connessione ai nodi  
  
## <a name="creating-a-basic-texture-shader"></a>Creare uno shader con trama di base  
 È possibile implementare uno shader a trama singola di base scrivendo i valori di colore e alfa di un campione di trama direttamente nel colore di output finale.  
  
 Prima di iniziare, assicurarsi che siano visualizzate la finestra **Proprietà** e la **casella degli strumenti**.  
  
#### <a name="to-create-a-basic-texture-shader"></a>Per creare uno shader con trama di base  
  
1.  Creare uno shader DGSL da utilizzare. Per informazioni su come aggiungere uno shader DGSL al progetto, vedere la sezione Introduzione in [Finestra di progettazione shader](../designers/shader-designer.md).  
  
2.  Eliminare il nodo **Colore punto**. In modalità **Seleziona** selezionare il nodo **Colore punto** e scegliere **Modifica**, **Elimina** nella barra dei menu. In questo modo si crea lo spazio per il nodo che viene aggiunto nel passaggio successivo.  
  
3.  Aggiungere un nodo **Trama** al grafico. Nella **casella degli strumenti**, in **Trama**, selezionare **Campione trama** e spostarlo nell'area di progettazione.  
  
4.  Aggiungere un nodo **Coordinata trama** al grafico. Nella **casella degli strumenti**, in **Trama**, selezionare **Coordinata trama** e spostarlo nell'area di progettazione.  
  
5.  Scegliere una trama da applicare. In modalità **Seleziona** selezionare il nodo **Campione trama** e nella finestra **Proprietà** specificare la trama che si vuole usare tramite la proprietà **Nome file**.  
  
6.  Rendere la trama accessibile pubblicamente. Selezionare il nodo **Campione trama** e nella finestra **Proprietà** impostare la proprietà **Accesso** su **Pubblico**. A questo punto è possibile impostare la trama da un altro strumento, ad esempio dall'**editor dei modelli**.  
  
7.  Collegare le coordinate di trama al campione di trama. In modalità **Seleziona** spostare il terminale **Output** del nodo **Coordinata trama** nel terminale **UV** del nodo **Campione trama**. Questa connessione esegue la campionatura della trama in corrispondenza delle coordinate specificate.  
  
8.  Collegare il campione di trama al colore finale. Spostare il terminale **RGB** del nodo **Campione trama** nel terminale **RGB** del nodo **Colore finale** e quindi spostare il terminale **Alfa** del nodo **Campione trama** nel terminale **Alfa** del nodo **Colore finale**.  
  
 La figura seguente illustra il grafico shader completato e un'anteprima dello shader applicato a un cubo.  
  
> [!NOTE]
>  In questa illustrazione, viene utilizzato un piano come forma di anteprima ed è stata specificata una trama per illustrare meglio l'effetto dello shader.  
  
 ![Grafico shader e anteprima del relativo effetto](../designers/media/digit-texture-effect.png "Digit-Texture-Effect")  
  
 Alcune forme potrebbero produrre anteprime migliori per alcuni shader. Per altre informazioni su come visualizzare in anteprima gli shader nella finestra di progettazione shader, vedere [Finestra di progettazione shader](../designers/shader-designer.md).  
  
## <a name="see-also"></a>Vedere anche  
 [Procedura: Applicare uno shader a un modello 3D](../designers/how-to-apply-a-shader-to-a-3-d-model.md)   
 [Editor di immagini](../designers/image-editor.md)   
 [Finestra di progettazione shader](../designers/shader-designer.md)   
 [Nodi della finestra di progettazione shader](../designers/shader-designer-nodes.md)